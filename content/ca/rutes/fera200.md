Per tal de facilitar l’accés al projecte Fera Pyrenees Mountain Gravel proposem dividir el traçat principal en dues rutes circulars, la Fera 200 n’és una.

La Fera 200 té 206 km i 5.400 m de desnivell positiu. D’aquests el 53% són de terra i el 47% d’asfalt.

És una ruta circular que plantegem amb inici a Sort, final a La Pobla de Segur, i un enllaç per carretera principal entre les dues poblacions.

La Fera 200 transcorre pel sector oriental de la Fera Pyrenees Mountain Gravel, el vessant sud de la serralada pirinenca.

Aquest traçat pedala el cor del parc natural de l’Alt Pirineu i la seva zona d’influència. De la vall del Noguera Pallaresa a la vall del Segre passant pel cim de la ruta, la Torreta de l’Orri, de 2.438m.

Un paisatge mosaic amb grans pastures i boscos, entre pobles disseminats de valls poc transitades.

Un traçat que descansa sota la neu durant alguns mesos l’any i que recomanem fer d’inicis de juny a finals d’octubre.

Podeu trobar més informació a l’apartat Ruta i descarregar tota la informació concreta del traçat dividit en segments al Llibre de Ruta Fera 200.

### Descarregues

[track (gpx)](https://drive.google.com/file/d/1eEVS080uoH-kIPmC9ljJdZZ5tRb77aXN/view?usp=share_link)

[track alternativa (gpx)](https://drive.google.com/drive/folders/1vMKbGAkQzQqElATKjX5yplhPptj9uW3P?usp=share_link)

[llibre de ruta (pdf)](https://drive.google.com/file/d/1XVOYTGDJBSwmM0MIfsHpjN6TGx6HmqoK/view?usp=share_link)
