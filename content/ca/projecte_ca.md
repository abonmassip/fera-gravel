# PROJECTE

Creem la Fera Pyrenees Mountain Gravel des de l'estima al territori on vivim i la voluntat de conservar-lo i compartir-lo. Un projecte fruit d'anys de descoberta i ciclisme que ara volem fer vostra.

Una ruta amb diferents camins i un objectiu: Pedalar el cor dels Pirineus.

Diferents travesses d’alta muntanya amb distàncies i paisatges diversos que prenen sentit en la seva totalitat.

Una ruta que volem viva, en evolució i millora constant, que aposti per un model de turisme curós amb els ecosistemes i les societats que l'acullen. Lligat a projectes locals, accessible amb tren i que promou accions de compensació pel CO₂ generat.

Un projecte de ciclisme perquè tothom se’l faci seu, amb autosuficiència o utilitzant els allotjaments del territori, respectant normatives i població local.

Una manera diferent de descobrir els Pirineus sense pressa i gaudint cada pedalada. Passar sense deixar empremta i on cada ciclista passi a formar part del paisatge.
