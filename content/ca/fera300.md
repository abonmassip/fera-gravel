# FERA 300

---

Per tal de facilitar l’accés al projecte Fera Pyrenees Mountain Gravel proposem dividir el traçat principal en dues rutes circulars, la Fera 300 n’és una.

La Fera 300 té 304 km i 7.900 m de desnivell positiu. D’aquests un 45% són de terra i un 55% d’asfalt.

És una ruta circular que plantegem amb inici a La Pobla de Segur, final a Sort, i un enllaç per carretera principal entre les dues poblacions.

La Fera 300 pedala el sector occidental de la Fera Pyrenees Mountain Gravel, el vessant nord i sud dels Pirineus Centrals.

Circula a través de les valls del Noguera Ribagorçana, Garona i Noguera Pallaresa.

En aquest sector s’hi troben diversos ports d’alta muntanya que superen els 2.000m d’ altura, grans muntanyes ramaderes i valls on l’aprofitament forestal en marca el paisatge.

La Fera 300 transcorre per espais protegits amb gran interès cultural i natural, és el cas del parc natural de l’Alt Pirineu i el parc nacional d’Aigüestortes i Estany de St. Maurici.

Un traçat que descansa sota la neu durant alguns mesos l’any i que recomanem fer d’inicis de juny a finals d’octubre.

Podeu trobar més informació a l’apartat Ruta i descarregar tota la informació concreta del traçat dividit en segments al Llibre de Ruta Fera 300.
