# LA BICICLETA

---

La Fera està pensada per ser pedalada amb bicicleta gravel.

Bicicleta gravel per fugir de l’especialització, com a bicicleta de viatge i aventura, que permet avançar per tot tipus de terrenys.

De totes maneres i com és evident, es pot fer amb qualsevol classe de bicicleta que es cregui convenient.

Per crear la ruta hem utilitzat una bicicleta gravel d'acer amb cobertes mixtes, i una relació plat 50/34 i cassette de 11/36. Sempre transportant poc pes.

A partir d'aquesta experiència, aconsellem:

- Una relació de plat i cassette més propera a la bicicleta de muntanya. Pot facilitar la pedalada en les llargues ascensions, sobretot si es fa la ruta amb pes.

- Materials més rígids de quadre i forquilla de la bicicleta pot provocar una major exigència a les llargues baixades de terra.

- Recomanem unes cobertes mixtes, tot i que seria posible realitzar-la amb qualsevol tipus.

Aconsellem una revisió exhaustiva de la bicicleta abans d'iniciar la Fera. L'exigència de la ruta també afecta al material. Els frens hauran d'estar en òptimes condicions per afrontar els llargs descensos.

# MATERIAL DE SEGURETAT

---

- Llums i elements reflectants: La Fera transcorre per carreteres i pistes que fan servir altres vehicles, cal prendre totes les mesures de seguretat necessàries per fer-nos visibles.

**És imprescindible utilitzar llum (davantera i posterior) i armilla reflectant per creuar el Túnel de Vielha.**

- Roba d'abrigar: La Fera circula per zones d'alta muntanya on la meteorologia és canviant i pot ser molt adversa en qualsevol època de l'any. Recomanem impermeable i roba d'abrigar.

- Material de reparació: Molts trams de la ruta es troben allunyats de centres de serveis i tallers. Recomanem portar el material bàsic de reparació.

# TRANSPORT DE MATERIAL

---

La Fera és exigent. Recomanem reduir al mínim l'equipatge durant la travessa. A causa d'aquesta situació proposem un servei de transport de materials entre allotjaments.
